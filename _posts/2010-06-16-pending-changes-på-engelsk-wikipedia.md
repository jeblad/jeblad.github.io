---
layout: post
language: nb
date: 2010-06-16 12:00:00 (CET)
title: Pending changes på engelsk Wikipedia
tagline: hva gikk galt?
description: På engelsk Wikipedia diskuteres det en produksjonsmodell for å godkjenne redigeringer i ettertid, selv om redigeringen er gjort i sanntid. 
authors: [ jeblad ]
categories :
  - encyclopedia
tags: wikipedia, pending changes, stable versions, flagged revisions, quality, patrolling, reviewer
license: cc-by-sa
---

Etter en lengre debatt og avstemming er nå utvidelsen [FlaggedRevs](http://en.wikipedia.org/wiki/Wikipedia:Flagged_revisions) tatt ibruk på [engelsk Wikipedia](http://en.wikipedia.org). Denne utvidelsen er også kjent som [stabile versjoner](http://no.wikipedia.org/wiki/Stabile_versjoner_%28Mediawiki%29). Oppsettet de bruker er blitt kalt [pending changes](//http://en.wikipedia.org/wiki/Wikipedia:Pending_changes). Den fungerer slik at når den slås på for en artikkel så får ikke anonyme se versjonen før den er godkjent av en *reviewer* eller *patruljør*. Denne kan velge å fjerne versjonen fra fortsatt publisering hvis den strider mot [Wikipedias regler og retningslinjer](http://en.wikipedia.org/wiki/Wikipedia:Policies_and_guidelines).

<!--more-->

{% include nettdugnad.html source='http://nettdugnad.origo.no/-/bulletin/show/578460_pending-changes-paa-engelsk-wikipedia' %}

Endringen blir av og til omtalt som at kun godkjente skribenter skal få tilgang til artiklene. Dette er feil. Alle skribenter har tilgang til å skrive på artiklene, men en av de som er patruljører må godkjenne endringen før den blir synlig for anonyme. Dette reduserer muligheten for at vandaliserte artikler blir vist frem.

En annen feilslutning er at det skal opprettes godkjente redaktører for de enkelte artiklene hvor pending changes slås på. Dette er feil. Det er et korps av patruljører som sjekker alle slike artikler. Kravene til å bli patruljør er veldig moderate, og det er ikke snakk om at en enkelt person skal kontrollere bidrag til en omdiskutert artikkel.

En tredje feilslutning er at alle (eller mange) artikler skal låses mot endring. Dette er feil. Låste problemartikler skal låses opp slik at brukere i større grad kan bidra. Pending changes gir bedre verktøy for å følge opp artikler slik at vandalisering holdes vekke selv om artiklene kan redigeres av alle.

### Patruljering på bokmålsutgaven

[Bokmålsutgaven av Wikipedia](http://no.wikipedia.org) har brukt [patruljering](http://no.wikipedia.org/wiki/Wikipedia:Patruljering) i lang tid. Patruljering blir ikke gjort med verktøyene som nå tas ibruk på den engelske utgaven, de blir gjort på en langt enklere måte. Inne på [siste endringer](http://no.wikipedia.org/wiki/Spesial:Siste_endringer), en spesialside som viser løpende endringer, så vil patruljører og administratorer se ekstra røde utropstegn ved upatruljerte endringer. Når de går inn på endringene og sjekker de vil de røde utropstegnene fjernes. Slik kan alle endringer sjekkes ut metodisk.

Hvis du ikke er patruljør eller administrator vil du ikke se slike røde utropstegn på spesialsiden, det er kun disse to brukergruppene som ser hva som patruljeres.

Selv om løsningen er veldig enkel så er det vist i analyser at levetiden til vandalisering på bokmålsutgaven er halvparten av levetiden til tilsvarende vandalisering på engelsk Wikipedia. Hvorvidt vi vil se samme fall i levetid på vandalisering på engelsk Wikipedia gjenstår å se. Det er en viktig forskjell mellom bokmålsutgavens løsning og engelsk; på bokmålsutgaven er vandalisering synlig for alle hele tiden. Dette gjør at sannsynligheten for at noen oppdager vandaliseringen og rapporterer eller fjerner den øker.

### Patruljering og kvalitet

Patruljering vil ikke øke kvaliteten på stoff som legges inn i Wikipedia, men den vil fjerne vandalisering av eksisterende materiale. Ved at vandalisering blir redusert så vil den observerte kvaliteten på det gjenstående stoffet tilsynelatende bli bedre.

Det er også en annen indirekte effekt som kommer som følge av pending changes som påvirker kvaliteten; når en artikkel blir låst slik at direkte bidrag blir blokkert så stopper ikke bare vandalisme, men også alle gode bidrag. Artikkelens utvikling fryses eller begrenses alvorlig. Ved å bruke pending changes så kan skribenter fortsette å bidra på problemartikler, dermed fortsetter de å vokse og utvikle seg.

Pending changes kan dermed åpne for en positiv utvikling av artikler som ellers ville stoppet opp.
